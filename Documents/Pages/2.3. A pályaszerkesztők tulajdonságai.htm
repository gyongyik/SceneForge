<!DOCTYPE html>

<html>

<head>
    <title>SceneForge</title>
</head>

<body style="font-family: Calibri; font-size: 13pt">
    <p style="font-size: 17pt"><b>2.3. A pályaszerkesztők tulajdonságai</b></p>
    <p>Az előző alfejezetben bemutatott három népszerű pályaszerkesztő szoftverben már első ránézésre megfigyelhető pár hasonlóság, és amennyiben részletesen szemügyre vesszük működésüket, akkor további azonosságokat fedezhetünk fel. A kezelőfelületük nagy vonalakban megegyezik. Legfelül található a menüsor, ami alatt eszköztárak helyezkednek el. A főablak jobb és bal oldalán további eszköztárak vagy különböző panelek lehetnek, legalul pedig a státuszsor van. A szerkesztők lényegét képező kameranézetek (elölnézet, felülnézet, oldalnézet, perspektíva) a főablak közepén helyezkednek el. Egy megfelelően kifejlesztett pályaszerkesztő program esetében a szerkesztés jelentős része a kameranézetekben történik, a sűrűn használt eszközök pedig könnyen elérhető helyen vannak. A speciális, paraméterekkel rendelkező funkciók vagy az oldalt található paneleken találhatók, vagy dialógusablakokon keresztül lehet elérni azokat. Ha a vizuális megjelenés után technikai szempontból is megvizsgáljuk a pályaszerkesztőket, további hasonlóságokat fedezhetünk fel.</p>
</body>

</html>