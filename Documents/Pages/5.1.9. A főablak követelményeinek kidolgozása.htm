<!DOCTYPE html>

<html>

<head>
    <title>SceneForge</title>
</head>

<body style="font-family: Calibri; font-size: 13pt">
    <p style="font-size: 17pt"><b>5.1.9. A főablak követelményeinek kidolgozása</b></p>
    <p>Az eddigiek során megfogalmazott ismeretek alapján már részletesen megtervezhető a program főablaka. A kialakításnál a legfontosabb szempont az volt, hogy a pályaszerkesztés leggyakrabban használt kellékei egyből elérhetők legyenek, és hogy minden műveletet el lehessen végezni maximum két-három egérkattintás segítségével. A SceneForge főablaka a következőképpen néz ki:</p>
    <p><center><b><img height="452" src="5.1.9.1.png" width="722" /><br />A főablak bemutatása [saját forrás]</b></center></p>
    <p>Az főablak a felmérési fázisban bemutatott vázlat alapján lett megtervezve. A címsor a program nevét és a szerkesztés alatt álló pályafájlt jeleníti meg. A címsor alatt a főmenü látható, amiben a szoftver funkciói csoportosítva érhetők el. A fejlesztés előrehaladtával a helyükre kerültek a program ikonjai, és a kameranézetek is elnyerték végső kinézetüket. Az eszköztárban a fájlkezeléssel, az objektumok kiválasztásával, valamint a szoftver különböző beállításaival kapcsolatos eszközök vannak. Az főablak jobb oldalán található panel az objektumok létrehozásában és szerkesztésében nyújt nagy segítséget. A panel tetején három fül látható. Az első fül a létrehozható objektumokon, a kiválasztási módokon és a hozzájuk kapcsolódó műveleteken túl tartalmaz egy beviteli mezőt és egy színkiválasztó négyzetet, amikkel a kiválasztott objektum nevét, illetve színét tudjuk megváltoztatni. Az első fül alján az objektumokkal és műveletekkel kapcsolatos egyéb átállítható paraméterek helyezkednek el. A második fül a program számára elérhető textúrákat tartalmazza, amik mappák szerint vannak csoportosítva. A harmadik fülön a pályaelemként felhasználható, már korábban elkészített modellek kaptak helyet, amik egy kattintással hozzáadhatók a pályához. A főablak alján a státussor látható, ami a szerkesztéssel kapcsolatos fontos információkat mutatja.</p>
</body>

</html>