<!DOCTYPE html>

<html>

<head>
    <title>SceneForge</title>
</head>

<body style="font-family: Calibri; font-size: 13pt">
    <p style="font-size: 17pt"><b>3.2.3. Konstrukciós fázis</b></p>
    <p>A RUP útmutatásai szerint a konstrukciós fázist sok apró iterációra kellene osztani, azonban a projekt egyszerűségének megtartása érdekében a többi fázishoz hasonlóan a konstrukció is két részből áll. A fázis első fele a korábban már kialakított osztályok metódusainak leprogramozásáról szól, a második fele pedig a tesztelési és hibajavítási folyamatokat írja körül. A konstrukciós fázisban a kidolgozás elemzési és tervezési jellegű tevékenységeit a kivitelezés és a teszt munkafolyamatok tevékenységei váltják fel.</p>
    <p>
        <table align="center" cellpadding="3" cellspacing="1" style="background-color: #000000">
            <tr>
                <td colspan="3"><center><b><span style="color: #FFFFFF">A konstrukciós fázis iterációkra és tevékenységekre bontása</span></b></center></td>
            </tr>
            <tr style="background-color: #FFFFFF">
                <td rowspan="2" style="background-color: #ACF27A"><center>&nbsp;Konstrukciós&nbsp;<br />fázis</center></td>
                <td><center><span style="color: #60B030">Metódusok<br />&nbsp;leprogramozása&nbsp;</span></center></td>
                <td>● alapok metódusainak leprogramozása<br />● objektumok metódusainak leprogramozása<br />● kiválasztás metódusainak leprogramozása<br />● műveletek metódusainak leprogramozása<br />● pálya metódusainak leprogramozása<br />● fájlkezelés metódusainak leprogramozása<br />● konfig. ablak metódusainak leprogramozása<br />● kameranézetek metódusainak leprogramozása&nbsp;<br />● főablak metódusainak leprogramozása<br />● metódusok leprogramozásának értékelése</td>
            </tr>
            <tr style="background-color: #FFFFFF">
                <td><center><span style="color: #206000">Tesztelés és<br />hibajavítás</span></center></td>
                <td>● alapok tesztelése és javítása<br />● objektumok tesztelése és javítása<br />● kiválasztás tesztelése és javítása<br />● műveletek tesztelése és javítása<br />● pálya tesztelése és javítása<br />● fájlkezelés tesztelése és javítása<br />● konfig. ablak tesztelése és javítása<br />● kameranézetek tesztelése és javítása<br />● főablak tesztelése és javítása<br />● tesztelés és javítás értékelése</td>
            </tr>
        </table>
    </p>
    <p><b>Metódusok leprogramozása</b></p>
    <p>A konstrukciós fázis első iterációja a korábban már kialakított osztályok metódusainak leprogramozásáról szól. A szoftver megírása során először azok a metódusok kerülnek kifejlesztésre, amelyek nélkülözhetetlenek a működéshez, majd szép lassan az összes a helyére kerül. A gyakorlati kivitelezéstől eltérően, a szakdolgozat átláthatósága kedvéért a metódusok leprogramozásának bemutatása a korábbiakban is alkalmazott kilenc témakör köré lesz csoportosítva. A program túl nagy ahhoz, hogy az összes benne található metódus bemutatható legyen, ezért mindegyik témából csak pár fontosabb, megközelítőleg azonos mennyiségű metódus kerül bemutatásra. Az iteráció végére elkészül a pályaszerkesztő első működőképes változata, az alfa verzió.</p>
    <p><b>Tesztelés és hibajavítás</b></p>
    <p>A tesztelés és hibajavítás névre keresztelt iterációban a kidolgozott metódusok tesztelése, hibajavítása és továbbfejlesztése történik. A szoftver kifejlesztésekor az iterációt többször is meg kell ismételni, azonban a szakdolgozatban elegendő egyszer körülírni. A tesztelés és hibajavítás mérföldkövének célkitűzése a program béta verziójának elkészítése. A bétának legalább olyan kidolgozottságúnak kell lennie, hogy az bemutatható legyen.</p>
</body>

</html>