<!DOCTYPE html>

<html>

<head>
    <title>SceneForge</title>
</head>

<body style="font-family: Calibri; font-size: 13pt">
    <p style="font-size: 17pt"><b>3.2.1. Felmérési fázis</b></p>
    <p>A fázis első részben a rendszer kiterjedésének meghatározása történik, a második rész pedig az architektúra vázlat elkészítéséről szól. Az iterációk a projekt megtervezéséhez szükséges kisebb tevékenységekből állnak. Az alábbi táblázat a fázis iterációit és tevékenységeit sorolja fel.</p>
    <p>
        <table align="center" cellpadding="3" cellspacing="1" style="background-color: #000000">
            <tr>
                <td colspan="3"><center><b><span style="color: #FFFFFF">A felmérési fázis iterációkra és tevékenységekre bontása</span></b></center></td>
            </tr>
            <tr style="background-color: #FFFFFF">
                <td rowspan="2" style="background-color: #F29494"><center>&nbsp;Felmérési&nbsp;<br />fázis</center></td>
                <td><center><span style="color: #C04040">A rendszer<br />kiterjedésének<br />&nbsp;meghatározása&nbsp;</span></center></td>
                <td>● projekt célkitűzéseinek felsorolása<br />● operációs rendszer és fejlesztői környezet kiválasztása&nbsp;<br />● program feladatainak meghatározása<br />● felhasználói felület felvázolása<br />● program funkcióinak rendszerezése<br />● kiterjedés meghatározásának értékelése</td>
            </tr>
            <tr style="background-color: #FFFFFF">
                <td><center><span style="color: #800000">Az architektúra<br />vázlatának<br />elkészítése</span></center></td>
                <td>● programot alkotó egységek összeállítása<br />● ablakok egységekre osztása<br />● egységek közötti kapcsolatok felvázolása<br />● vázlat elkészítésének értékelése</td>
            </tr>
        </table>
    </p>
    <p><b>A rendszer kiterjedésének meghatározása</b></p>
    <p>Az felmérési fázis első iterációja magában foglalja a projekt célkitűzéseinek és a program működésének meghatározását. Ebben az iterációban történik meg a rendszerrel kapcsolatban álló személyeknek, vagyis az alkalmazás felhasználóinak, valamint a SceneForge nagyobb alrendszereinek az azonosítása. Itt kerül felmérésre, hogy mit kell elvégeznie a szoftvernek, illetve hogy milyen feladatok maradnak ki belőle. Készül egy prioritáslista is, ami fontossági sorrendbe állítja a megvalósítandó funkciókat. Mindezek csak olyan mélységben kerülnek megvalósításra, mint amennyire a projektszervezés és a rendszertervezés szintjén szükség van. Az iterációt alkotó kisebb tevékenységek elemző jellegűek, és eredményeik majd csak a következő iterációban lesznek átalakítva architektúra vázlattá. Az iteráció akkor fejeződik be, amikor elegendő információt sikerül összegyűjteni az architektúra vázlat elkészítéséhez.</p>
    <p><b>Az architektúra vázlatának elkészítése</b></p>
    <p>A felmérési fázis második szakasza az architektúra vázlatának elkészítéséről szól. Ebben a fázisban az első iterációban elért eredmények összefoglalása után, a fontosabb folyamatok ismételt elvégzése során kerülnek kidolgozásra azok a tevékenységek, amelyek a vázlat kialakításához szükségesek. Ilyen tevékenység például az előző iterációban összegyűjtött, majd kielemezett adatok rendszerezésre és rangsorolása, a programot alkotó alrendszerek, komponensek kialakítása, valamint a komponensek közötti kapcsolatoknak a felvázolása is. Annak érdekében, hogy az architektúra vázlat könnyen átlátható legyen, az iteráció végén ismét felsorolásra kerülnek a fázisban végrehajtott tevékenységek. Mivel a programot egyedül fejlesztem, ezért a vázlatot elsősorban azért készítem, hogy minél könnyebben ki tudjam alakítani a szoftver szerkezeti felépítését. A követelményeket tekintve nem kell igazodnom senkinek az elvárásaihoz sem, így amint megfelelőnek találom a vázlatot, egyből hozzákezdek az architektúra részletes kidolgozáshoz.</p>
</body>

</html>