<!DOCTYPE html>

<html>

<head>
    <title>SceneForge</title>
</head>

<body style="font-family: Calibri; font-size: 13pt">
    <p style="font-size: 17pt"><b>8. ÖSSZEFOGLALÁS</b></p>
    <p>Egy pályaszerkesztő program elkészítése rendkívül összetett feladat, ezért a SceneForge kifejlesztése előtt áttanulmányoztam a legnépszerűbb pályaszerkesztőket. Ahhoz, hogy el tudjak készíteni egy hasonló programot, egyszerű és átlátható formába kellet öntenem az elképzeléseimet. Ebben nagy segítséget nyújtott a RUP, aminek a fázisain végighaladva egyre közelebb kerültem az elképzeléseim megvalósulásához. A felmérési fázisban sikerült összeszednem és rendszereznem a gondolataimat, így hozzá tudtam kezdeni a program szerkezetének kialakításához. Az alkalmazás egységeinek és osztályainak megtervezésében az Enterprise Architect segítette a munkámat. A kidolgozási fázis végrehajtása során a korábban bizonytalan részek is egyre jobban letisztultak, aminek köszönhetően sokkal könnyebben meg tudtam írni a programot. A programozást a Delphi fejlesztői környezet tette kényelmessé számomra. A Delphi kitűnő választás volt abból a szempontból is, hogy segítségével a korábbi programozási ismereteimre építve sikerült elsajátítanom az objektum orientált programozási szemléletet. A SceneForge szebbé varázsolásában az Inkscape nevű vektorgrafikus szerkesztőprogram segítkezett. A szoftver kifejlesztése során lehetőségem volt megismerni olyan népszerű szabványokat is, mint az OpenGL és a COLLADA. Az újonnan szerzett ismereteket hasznosnak tartom, és bízom benne, hogy a jövőben is hasznosítani tudom.</p>
</body>

</html>