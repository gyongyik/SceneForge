<!DOCTYPE html>

<html>

<head>
    <title>SceneForge</title>
</head>

<body style="font-family: Calibri; font-size: 13pt">
    <p style="font-size: 17pt"><b>6.2. Tesztelés és hibajavítás</b></p>
    <p>Bár a programunk már működőképes, azonban a fejlesztéssel még korántsem készültünk el. Az alkalmazás jelenlegi állapotában állandóan hibaüzeneteket küldözget, és sok része még mindig használhatatlan. Ezeknek a problémáknak a kiküszöböléséhez szükség van egy új iteráció végrehatására, ami a tesztelés és hibajavítás. Az iteráció szorosan az előző iterációra épülve lehetőséget nyújt az eddig létrehozott metódusok működésének tesztelésére, a hibás metódusok kijavítására, valamint új metódusok készítésére is. A tesztelés és hibajavítás végrehajtása során valamilyen mélységben az alkalmazás összes egységét érdemes alaposan átvizsgálni és szükség esetén átalakítani annak érdekében, hogy az alkalmazás stabilabb, a forráskód pedig átláthatóbb legyen. Most is törekedni kell arra, hogy az iteráció ne legyen túl összetett, mert akkor nem biztos, hogy sikeresen be tudjuk fejezni. A cél az, hogy a program az iteráció végére jobb legyen, mint amilyen előtte volt. A tesztelés és hibajavítás elvégzését követően sem lesz tökéletes, de az egyesített eljárás ajánlásait követve ez esetben beszúrhatunk még egy iterációt, amiben lehetőségünk adódik újabb tesztek és javítások elvégzésére. A következő oldalakon az iteráció részletes bemutatása következik a korábban megismert kilenc nagy témakörre osztva.</p>
</body>

</html>