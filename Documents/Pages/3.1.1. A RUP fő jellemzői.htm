<!DOCTYPE html>

<html>

<head>
    <title>SceneForge</title>
</head>

<body style="font-family: Calibri; font-size: 13pt">
    <p style="font-size: 17pt"><b>3.1.1. A RUP fő jellemzői</b></p>
    <p><b>Kockázat koncentrált (Risk Focused)</b></p>
    <p>Már a fejlesztés korai szakaszaiban felmérésre és kezelésre kerülnek a kritikus kockázatok annak érdekében, hogy a későbbiekben ne merülhessenek fel komolyabb problémák.</p>
    <p><b>Architektúra központú (Architecture Centric)</b></p>
    <p>Az architektúra a rendszer elemeinek és működési folyamatainak olyan szerkezeti nézete, amelyben az egyes összetevők valamilyen szempont alapján pontosan meghatározhatóan, egyértelműen leírható módon működnek és kommunikálnak egymással. Mivel egy nézőpont alapján nem lehet minden szempontból jellemezni a rendszert, ezért a RUP több architektúra nézet felhasználásával támogatja a fejlesztést.</p>
    <p><b>Használati eset vezérelt (Use Case Driven)</b></p>
    <p>A használati eset modell ábrázolja a felhasználó, a rendszer és a hozzá kapcsolódó külső rendszerek közötti kölcsönhatásokat, szemlélteti a funkcionális követelményeket, valamint meghatározza az ismétlendő részek tartalmát. A használati esetetek fontos szerepet játszanak a rendszer megtervezésében, és segítséget nyújtanak további modellek kialakításában is. A következő ábrán egy egyszerű használati eset diagram látható.</p>
    <p><center><b><img height="320" src="3.1.1.1.png" width="500" /><br />A használati eset diagram szemléltetése [saját forrás]</b></center></p>
    <p><b>Iteratív és inkrementáló (Iterative and Incremental)</b></p>
    <p>A rendszer fejlesztése körfolyamatok, ismétlődő ciklusok alkalmazásával, vagyis iteratív módon megy végbe. Az aktuális iteráció az előző iterációk eredményeit új funkcionális képességekkel, valamint pontosító, részletező módosításokkal egészíti ki, tehát előrelépés, inkrementáció történik, ami által a projekt folyamatosan fejlődik.</p>
    <p><center><b><img height="305" src="3.1.1.2.png" width="672" /><br />Az iteratív és inkrementáló fejlesztési modell szemléltetése</b></center></p>
</body>

</html>