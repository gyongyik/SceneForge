<!DOCTYPE html>

<html>

<head>
    <title>SceneForge</title>
</head>

<body style="font-family: Calibri; font-size: 13pt">
    <p style="font-size: 17pt"><b>2.1.3. Quake játékmotor</b></p>
    <p>1995-ben az id Software a Doom fejlesztéseit felhasználva új játék készítésébe kezdet, ami a Quake nevet kapta. A Quake 1996-ban készült el, és a Doomhoz hasonlóan szintén sok technikai újítást tartalmazott. Ez volt az első olyan teljesen háromdimenziós játék, amely a futási sebesség növelése érdekében előzetes számításokat végzett, lehetővé téve ezzel nagyon összetett és bonyolult felépítésű pályák megjelenítését is. A motor az előzőleg bemutatott két játékmotorhoz hasonlóan eleinte csak szoftveres megjelenítésre volt képes, azonban 1997-ben OpenGL támogatással hardveres gyorsítást kapott. A Quake forráskódja 1999-ben lett kiadva. [3]</p>
    <p><center><b><img height="411" src="2.1.3.1.png" width="656" /><br />A Quake bevezető pályája [képernyőkép]</b></center></p>
    <p>A Quake pályái a Doom játékmotornál már megemlített bináris térfelosztásra épülnek. Az eljárás tartalmaz néhány megkötést a pályaelemek alakjával, illetve elhelyezkedésével kapcsolatban, ezért a pályák átszerkesztéséhez speciális programra, tárolásukhoz pedig egyedi fájlformátumra van szükség. Az átszerkeszthető pályák .map, a játszható pályák pedig .bsp kiterjesztésűek. A három legismertebb Quake pályaszerkesztő a Radiant, a Worldcraft és a QuArK (Quake Army Knife). A bináris térfelosztást és az egyéb előzetes számításokat parancssoros programok végzik.</p>
    <p><center><b><img height="452" src="2.1.3.2.png" width="722" /><br />Quake Army Knife 6.6.0 Beta 6 [képernyőkép]</b></center></p>
</body>

</html>