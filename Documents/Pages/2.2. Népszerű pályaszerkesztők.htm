<!DOCTYPE html>

<html>

<head>
    <title>SceneForge</title>
</head>

<body style="font-family: Calibri; font-size: 13pt">
    <p style="font-size: 17pt"><b>2.2. Népszerű pályaszerkesztők</b></p>
    <p>A Quake nem csak a kilencvenes évek, hanem minden idők egyik legjelentősebb játéka. Technikai megoldásainak köszönhetően gyenge teljesítményű videokártyákon is megfelelő sebességgel fut. Motorját a forráskód kiadása után a rajongók továbbfejlesztették, és a ráépülő nyílt forráskódú játékok (Nexuiz, Xonotic) még a mai napig is nagy népszerűségnek örvendenek. A Quake a konkurens játékokra is nagy hatással volt. A Valve játékmotorjai (GoldSrc, Source) szintén a Quake forráskódjának felhasználásával lettek kifejlesztve, ráadásul a Valve motorok hivatalos szerkesztője, a Hammer Editor is az eredetileg Quake pályák szerkesztésére használt Worldcraft továbbfejlesztett változata. Az Epic Games az Unreal játékmotor elkészítése során szintén sok ötletet merített a Quakeből.</p>
    <p>
        <table align="center" cellpadding="3" cellspacing="1" style="background-color: #000000">
            <tr>
                <td colspan="3"><center><b><span style="color: #FFFFFF">Népszerű játékmotorok és pályaszerkesztők</span></b></center></td>
            </tr>
            <tr style="background-color: #FFFFFF">
                <td>id Software</td>
                <td>Quake, Quake II, Quake III, Doom 3&nbsp;</td>
                <td>Radiant pályaszerkesztő</td>
            </tr>
            <tr style="background-color: #FFFFFF">
                <td>Valve Corporation&nbsp;</td>
                <td>GoldSrc (módosított Quake), Source</td>
                <td>Hammer pályaszerkesztő&nbsp;</td>
            </tr>
            <tr style="background-color: #FFFFFF">
                <td>Epic Games</td>
                <td>Unreal, Unreal 2, Unreal 3, UDK</td>
                <td>Unreal pályaszerkesztő</td>
            </tr>
        </table>
    </p>
    <p>A táblázatban felsorolt játékmotorok között számos hasonlóság van. Megfigyelhető, hogy mindegyikhez társul egy speciális, viszonylag könnyen kezelhető pályaszerkesztő, ami nagymértékben hozzájárult népszerűségükhöz. Mivel a GoldSrc a Quake motorból lett kifejlesztve, ezért a Radiant és a Hammer régi verziói nagy vonalakban kompatibilisek a Quake, Quake II, valamint a GoldSrc motorral is.</p>
    <p><center><b><img height="230" src="2.2.0.1.png" width="686" /><br />Játékmotorok és pályaszerkesztőik kapcsolata [saját forrás]</b></center></p>
</body>

</html>