<!DOCTYPE html>

<html>

<head>
    <title>SceneForge</title>
</head>

<body style="font-family: Calibri; font-size: 13pt">
    <p style="font-size: 17pt"><b>2.1.2. Build játékmotor</b></p>
    <p>A kilencvenes évek közepén egy fiatal programozó, Ken Silverman az id Software játékainak hatására saját fejlesztésű játékmotort írt, ami Build néven vált ismertté. A motorra épülve olyan klasszikus belső nézetes játékok születtek, mint például a Duke Nukem 3D, a Shadow Warrior, a Blood vagy a Redneck Rampage. A Build népszerűségét testre szabhatóságának és könnyen kezelhető pályaszerkesztőjének köszönhette. A felsorolt játékok megjelenését követően különböző hivatalos és hobbi fejlesztésű kiegészítések, valamint a játékosok által készített pályák százai árasztották el az Internetet. A Build forráskódja 2000-ben, a Duke Nukem 3D forráskódja pedig 2003-ban vált nyilvánossá. [2]</p>
    <p><center><b><img height="452" src="2.1.2.1.png" width="722" /><br />A Duke Nukem 3D első pályája játék közben [képernyőkép]</b></center></p>
    <p>A Build szerkesztője két nézettel rendelkezik. Az alábbi ábrán látható felülnézetben hozhatók létre a falak, illetve helyezhetők el különböző objektumok, a háromdimenziós nézetben pedig beállítható a falak magassága, és megváltoztatható azok textúrája. A motor bináris térfelosztás helyet portál rendszer segítségével jeleníti meg a pályákat, aminek köszönhetően a falak valós időben is mozgathatók, tehát az eljárás lehetővé teszi, hogy a pálya szerkezete játék közben megváltozzon. A másik újítás a Doom játékmotorhoz képest, hogy a Build engedi a nem vízszintesen elhelyezkedő padlók létrehozását is.</p>
    <p><center><b><img height="481" src="2.1.2.2.png" width="641" /><br />A Build pályaszerkesztés közben [képernyőkép]</b></center></p>
</body>

</html>