<!DOCTYPE html>

<html>

<head>
    <title>SceneForge</title>
</head>

<body style="font-family: Calibri; font-size: 13pt">
    <p style="font-size: 17pt"><b>2. A PÁLYASZERKESZTŐK BEMUTATÁSA</b></p>
    <p>Napjaink modern számítógépes játékaiban a videokártyák sok olyan számítási feladatot látnak el, amire régebben csak a processzor volt képes. A gyors 3D megjelenítés mellett másik nagy előnye ennek a dolognak, hogy a videokártyák programozása szabványos felületen (Direct3D vagy OpenGL) keresztül történik, amiből kifolyólag a különböző játékok modelljeinek és pályáinak szerkezeti felépítése hasonlít egymásra. Ezek a hasonlóságok lehetőséget nyújtanak olyan 3D modellező, illetve pályaszerkesztő programok készítésére, amelyek képesek akár egymástól teljesen független játékok pályafájljainak betöltésére, módosítására és elmentésére is.</p>
    <p>A pályaszerkesztők felépítése és működése majdnem teljesen azonos a 3D modellező programokéval. A legnagyobb különbség az, hogy míg a modellező szoftverek általában részletesen kidolgozott háromdimenziós objektumok készítésére lettek kifejlesztve, addig a pályaszerkesztők egyszerű objektumokból és 3D modellező programokban készített modellekből felépülő pályák szerkesztését teszik lehetővé. A pályaszerkesztők a pályákat általában saját formátumban tárolják, azonban a pályák felépítése csak minimálisan különbözik a modellekétől. Ez azért lényeges információ, mert bizonyos feltételek mellett a pálya eltárolható több elemből álló modellként is.</p>
    <p>Ahhoz, hogy pontosabb képet kapjunk a pályaszerkesztők működési elvéről, nem árt megismernünk néhány alapvető fogalmat. A 3D grafika rendkívül bonyolult számításokra épül, azonban nekünk nem szükséges nagyon belemélyednünk a részletekbe. A témára való rálátáshoz mindössze pár népszerű pályaszerkesztő szoftver kipróbálása és némi számítógépes grafikai alapismeret szükséges. Talán úgy tudunk legkönnyebben összebarátkozni ezekkel a programokkal, ha először megismerkedünk kialakulásuk történetével.</p>
</body>

</html>