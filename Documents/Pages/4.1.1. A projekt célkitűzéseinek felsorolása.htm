<!DOCTYPE html>

<html>

<head>
    <title>SceneForge</title>
</head>

<body style="font-family: Calibri; font-size: 13pt">
    <p style="font-size: 17pt"><b>4.1.1. A projekt célkitűzéseinek felsorolása</b></p>
    <p>A projekt kigondolásakor próbáltam arra törekedni, hogy a tanulmányaim és az érdeklődési köröm összehangolásával mások számára is hasznosítható programot hozzak létre. Ennek köszönhetően a projektnek több célkitűzése van.</p>
    <p><b>Az OpenGL és a COLLADA használatának elsajátítása</b></p>
    <p>A 3D grafikai alkalmazások fejlesztéséhez érdemes megismerkedni legalább alapszinten olyan széles körben elterjedt szabványokkal, mint az OpenGL és a COLLADA. Mivel ezeket sok helyen alkalmazzák, ezért a fejlesztés alatt szerzett tapasztalataim más projektekben is hasznosíthatók lesznek.</p>
    <p><b>Vektorgrafikai alapismeretek felfrissítése</b></p>
    <p>A dokumentációban található diagramok egy része és a program ikonjai az Inkscape nevű vektorgrafikus szerkesztővel készülnek, így a programozással párhuzamosan fel tudom eleveníteni a vektorgrafikai ismereteimet. Az ikonok tetszőlegesen átméretezhetők, és más projektekhez is felhasználhatók.</p>
    <p><b>Az objektumorientált szemlélet gyakorlása</b></p>
    <p>A modern, magas szintű programozási nyelvek többsége támogatja az objektum orientált programozást, ebből kifolyólag érdemes tisztában lenni az OOP alapjaival, ezért előnyös, ha a SceneForge is objektum orientált szemlélet alapján készül.</p>
    <p><b>A projektből diplomamunka lesz</b></p>
    <p>A projekt egyben diplomamunka is, ezért a fejlesztés során ügyelni kell a diplomamunka követelményeinek a betartására. A programnak a szakdolgozathoz viszonyítva optimális méretűnek kell lennie, és a dokumentációnak terjedelem és tartalom szempontjából is meg kell felelnie az elvárásoknak.</p>
    <p><b>Egyszerűség és szemléletesség</b></p>
    <p>A fejlesztés során törekedni kell az egyszerűségre. A szoftver olyan felhasználók számára készül, akik egyáltalán nem, vagy csak alapvető számítógépes grafikai ismeretekkel rendelkeznek. A program elsődleges célja az, hogy egyszerű felületen tegye lehetővé a pályák szerkesztését.</p>
</body>

</html>